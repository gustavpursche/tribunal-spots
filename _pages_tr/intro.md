---
title: Intro
published: true
---

## Intro

**’TRİBÜNAL NSU Kompleksi Dağıtılsın’ için görsel-işitsel mikro-intervensiyonlar**

> Görünürdeki bir alanı nasıl değiştirebiliriz ki, ırkçı yapılar yargılanabilsin ve (post-)göçmen realitesi ve perspektiflerinin fark edilmemesi ve duyulmaması imkânsız hale gelsin?  
    
‘TRİBÜNAL NSU Kompleksi Dağıtılsın’ 17-21 Mayıs 2017 tarihlerinde Köln Mühlheim’da düzenlenecek. Tribünal, NSU kompleksine yönelik çok sayıda cevaplanmamış soruya yanıtlar aramaya çalışırken, Almanya’daki kurumsal ve aynı zamanda günlük yaşamdaki ırkçılığı da yargılayacak. Tribünalin odağında Nazi terörü mağdurlarının göçmen olmaktan kaynaklı edindikleri bilgiler yer alacak. Yani, göçmen deneyimlerinin bilgi kaynağı olarak değerlendirilmesi ve bu bilginin görünür ve duyulur hale gelmesi gerekiyor.   
  
“NSU kompleksi“ kavramı Nazi terörü, ırkçılık ve devleti de kapsamına alan girift bir bütünü işaret etmektedir: 1999-2007 yılları arasında Almanya’da küçük işletme sahibi ve/ya çalışanı olan dokuz göçmen ile bir polis öldürülürken, içlerinde Köln’de çoğunlukla göçmenlerin yaşadığı ve dükkânlarının olduğu bir sokağa düzenlenen saldırının da yer aldığı üç bombalı saldırıda ise kimisi ağır pek çok insan yaralandı. Ancak bu olaylar, 2011 yılına yani Nasyonalsosyalist Yeraltı (NSU) örgütünün ifşa olmasına ve eylemleri üstlenmesine kadar aydınlatılmamıştı.  
  
Diğer taraftan ortada belirgin olan bir şey var ki, o da Almanya’da ırkçılığın ne kadar derinlere kök salmış olduğudur. Yıllarca yanlış yönde yürütülen polis ve güvenlik organları soruşturmaları bilhassa gösteriyor ki, bu organlar için ırkçılık suç motifi olarak güya yıllar boyunca farkına varılmıyor ve şimdi bile hâlâ hafife alınıyor.   
  
SPOTLAR, Tribünalin mobilizasyonu için, NSU kompleksine dair kısa görsel intervensiyonlardır. NSU kompleksi ile yüzleşilmesinde kör noktaları konu edinen spotlar, sağ örgüt/grup ağlarını ve onların eylemlerini her şeyden önce mümkün kılan ırkçılık ve koşulları üzerine ışık tutacaktır. SPOTLAR estetiği de politik bir uğraş olarak anlamaktadır. NSU kompleksine yönelik medyada yer alan başlıklara ve fail odaklı baskın bir medya politikasına karşı koymaktadır. Görünürlüğü tersine çevirecek, direniş örnekleri sunacak, sorular ve şikâyetler/iddialar formüle edecektir. Ve böylesi geniş toplumsal bir tartışmayı harekete geçirmeyi istemektedir.  
  
SPOTLAR 2017 yılı ilkbahar döneminden itibaren tek başına, gruplar halinde ve kompleks/toplu seri halde Almanya ve dışındaki farklı yerlerde gösterilecektir. Reklam bloklarına yerleştirilecek, akşam sinema programı olarak gösterilecek, internette dolaşıma girecek, sergi salonunda yüklenip bağlanabilecek veya etkinlikler dizisinin bir parçası olacak.
